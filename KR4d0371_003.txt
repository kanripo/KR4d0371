# -*- mode: mandoku-view; -*-
#+TITLE: 魯齋集
#+DATE: 2015-08-25 00:06:28.798412
#+PROPERTY: ID KR4d0371
#+PROPERTY: BASEEDITION WYG    
#+PROPERTY: JUAN 卷三
<pb:KR4d0371_WYG_003-1a>¶
欽定四庫全書¶
　魯齋集巻三　　　　　　　宋　王柏　撰¶
　　七言律詩¶
　　　和遁澤雨中韻¶
梅霖博得遁翁憐磊磊詩郵忽到前噴霧掃清雲外馬¶
瀑泉呼起耳中蟬妨他種事並芒事知是豐年或歉年¶
陋巷一瓢應易足更無思慮且安眠¶
一雨踰旬勢未休微寒猶欲衣輕裘水精顆顆留蛛網¶
<pb:KR4d0371_WYG_003-1b>¶
土脉層層起蟻樓正免客車頻倒屐莫將詩句苦埋頭¶
書生事業浩如海鞭辟尤思友誼稠¶
　　　和易嵒韻¶
一身之外&KR0291;虛名未必虛名果有情詡詡交游何足恃¶
區區世味本来輕三春已過猶無雨四海將枯只是晴¶
利害所闗天様大一毫得失豈難平¶
　　　寄東湖諸友¶
東湖又是一年期雅好綢繆豈不思耳聵臂疼衰甚矣¶
<pb:KR4d0371_WYG_003-2a>¶
山髙水濶欲何之工夫只在潛心處端的何須對面時¶
堠子分明書八到康莊穏步復奚疑¶
　　　和通齋宻窩韻二首¶
宻宻窩中養妙倪恐囙題扁被人知了無聲臭誰能測¶
縦有神明豈足窺此外不憂還不懼於中何慮更何思¶
浩然一氣充天地誰道吾儕老未衰¶
宻密窩中克已私人心纔動最惟危誠身有道須明善¶
暗室之中莫自欺凛凛知風知顯處兢兢不睹不聞時¶
<pb:KR4d0371_WYG_003-2b>¶
聖師欲到無言地子貢當年也未知¶
　　　和易嵒梅下韻¶
梅送清香到酒邊東君伎倆巳先傳稜稜梢外殊無冷¶
㸃㸃花中各有天霜潔氷清時未正和風日暖老相便¶
一杯適意毋空度添一年時减一年¶
　　　送趙書記二首¶
相逢雖晚意無加滿腹經綸肯浪誇雅興屢陪郊外樂¶
清談不向酒邊譁忍於栁驛攀金縷記取梅坡嚼玉花¶
<pb:KR4d0371_WYG_003-3a>¶
木落山空平野濶浩然别思滿天涯¶
只將精思作生涯評古論今吐粲花玉潔氷清官自大¶
雲飛川泳吏無譁偉人落落難重見餘子紛紛未足誇¶
老我不能歌頌語杯中須减飯須加¶
　　　題秋䑓詩巻¶
騷雅馳聲感㡬霜駕言拙懶檀詞塲登䑓甚矣秋容澹¶
得句依然風骨香巻盡辭窮餘古韻筆精墨妙發潛光¶
此中境界真堪樂枕上休貪南面王¶
<pb:KR4d0371_WYG_003-3b>¶
　　　用希古韻送天台金吉父¶
行李西来又欲東無情雲雨鎖長空窓前細嚼書中味¶
膝上虛傳瑟外風老去苦無佳客語新来忽有賞心同¶
錢塘江上雲霄路相對無因話月篷¶
　　　次前韻寄鄭悦齋¶
單騎衝寒發路東只縁歸計太疎空三年事外多閒日¶
一别花間㡬信風出處莫期當世合功名要與古人同¶
憑君試問真消息應已西興喚短篷¶
<pb:KR4d0371_WYG_003-4a>¶
　　　和楊石溪璚花詩韻¶
檢㸃春光綠打圍未應造化委蕪䕷雖無紅紫呈新面¶
尚有瓊瑤戀舊枝后土歸根辭帝寵畨易名圃少人知¶
長篇寡和憑花報豈料囙花又得詩¶
　　　孟冬朔旦修翁誕辰韋軒府判寺簿同宴與三¶
　　　姪孫叅陪於僎介之間以紀其事¶
招徕二老冠耆英寳鼎氤氲俎豆&KR0575;南極玉繩浮列宿¶
西屏綵袖祝千春親親同醉杯中渌老老深推膝下仁¶
<pb:KR4d0371_WYG_003-4b>¶
看取来年宣勸處松椿桃李轉鴻鈞¶
　　　新隄行借山長韻呈韋軒¶
㡬年麗澤道方亨别駕重来路竟成由是之焉知所止¶
安而行處坦然平疾徐先後將觀禮作屏經營豈為名¶
萬里脩程今放步胸中堠子自分明¶
　　　仲夏游赤松有感¶
堆堆書冊畧抽頭决意兹行不暇籌雨觀風䑓凌絶景¶
雲巒雪瀑壮清游二皇羣石應難覔南澗雙羊已莫求¶
<pb:KR4d0371_WYG_003-5a>¶
訪我舊題無復有姓名方愧倚人留¶
　　　和曹西溆明月樓韻¶
宣和棟宇鎮東城平野蒼然一眺明叠嶂有情宜晚對¶
兩溪無奈向西傾招邀風月標嚴句麾斥雲烟醒魯楹¶
誰倚䦨干来檢㸃渡頭終日有舟横¶
政聲藹藹拱和平士恱民安訟自清末俗規模多簡陋¶
偉人事業必恢宏一新庭宇蠲餘力三肅溪山訂舊盟¶
休道人生行樂耳詩壇融盡古今情¶
<pb:KR4d0371_WYG_003-5b>¶
　　　𠕅次前韻¶
一簇樓䑓表郡城月於此處最光明山搖玉彩東南上¶
水暎金波西北傾老木修容賔畫棟女墻嚴陳䕶丹楹¶
西風屈指何時到来慶黄雲萬畝横¶
月指山間頗不平何須江上有風清用之不竭詞雖侈¶
却道平分意末宏嚴子五言終耐久隠侯千載巳寒盟¶
肯於明月相料理定有清風不世情¶
　　　和喜雨韻¶
<pb:KR4d0371_WYG_003-6a>¶
體天生物以為心喜讀箕疇好雨星我已不疑豐見斗¶
君今何慮井羸瓶只縁報國推心赤自是憂民感帝青¶
若旱作霖人望久雄風那數快哉亭¶
　　　和無適四時賦雪梅¶
蕙歇蘭消菊已乾横枝疎影到癯仙向来買種恨無地¶
我軰鍾情亦有年最是爱他風骨峻如何只喜玉姿妍¶
小園應怪無佳句未放幽香到酒邊¶
九人清賞尚堪誇記得歸時月未斜詩巻寂寥今嵗客¶
<pb:KR4d0371_WYG_003-6b>¶
虬枝依舊去年花仙宗屢欲編為譜句法深慚不著家¶
多藉孤芳相㸃綴採歸筆下便光華¶
滕六驅車夜叩闗起来四面失&KR0196;鬟暎書冷艶便窮巷¶
琢句髙情動北山侍立政思伊水上風流不到㶚橋間¶
須臾月上梅花冷人與梅花相對閒¶
寄言青女莫来賔聞道長安凍殺人應瑞豐年占尚早¶
憂時君子慮方新幸聞北境無他警更喜東皇己問津¶
有客方携詩到手天才端的是祥麟¶
<pb:KR4d0371_WYG_003-7a>¶
　　　送耐翁住天柱延㤙¶
換却鉗鎚過赤城先聲知巳沸騰騰當機棒喝須端的¶
䕶法神通莫盡憑脚底湧泉同瑩澈脊梁天柱共崚嶒¶
果符鼓棹滄溟句海角元来欠一燈¶
　　　南省有感¶
魁文不過欲趨新従此相疎有㡬人箇裏未知全是命¶
平時無用苦勞神後先難必三年事得失同歸萬古塵¶
堪笑近来狂士計求榮就辱太迷津¶
<pb:KR4d0371_WYG_003-7b>¶
　　　送碩夫兄之武昌¶
年年征䄂拂孤篷飽歴風霜似有功行李又謀千里外¶
别情多在數聨中騷騷荻岸飄新白索索楓江落冷紅¶
若遇雁音頻寄字寒牕時欲對清風¶
　　　舟中和陳子東¶
㡬年不蹋玉京埃今日因何走一回恠石怒吞寒瀨急¶
短篷衝破暮&KR0196;開賴他清笑千餘度否則浩歌三四盃¶
寄語逋仙詩侣至攙先開著數枝梅¶
<pb:KR4d0371_WYG_003-8a>¶
低垂紙帳絶纎埃冷透孤衾夢易回宿霧未收沙瀨墨¶
大江纔近水程開細捜景物歸詩句盡逐覉愁入酒盃¶
最是推篷頻問訊崖旁未見一枝梅¶
　　　和曹盤齋積雨韻¶
無端淫雨挟愁来極目丹烏安在哉雲意未闌癡不去¶
天容何事苦難開依紅宿蝶霑新粉㸃綠行蝸篆老苔¶
驚喜盤齋横槊句此心蹔作復然灰¶
　　　題伯兄新樓¶
<pb:KR4d0371_WYG_003-8b>¶
步轉層樓四望寛了無一面欠雲山龍分玉脊隆隆起¶
溪露銀波隠隠寒詩思細摩僧塔峭壮心不下女墻閒¶
仲宣百尺登髙卧未必當時得恁安¶
　　　夜坐呈外舅¶
傷春心事正無聊短髮蕭蕭任意搔旋買茶芽清睡思¶
不須酒力助詩豪生涯狹處餘多味世路險時才忌髙¶
我為獨醒愁不奈羡君萬事赴陶陶¶
畧無家具可經營有子頑㝠祕錮深嵗月自催忙裏客¶
<pb:KR4d0371_WYG_003-9a>¶
功名不著静中心詩非得意貧難遣酒已忘情恨莫禁¶
坐對氷翁無可語孤燈殘火伴清吟¶
　　　贈曾敬仲歸三衢¶
切切蛩吟雨後繁急催客子整歸轅臨行慷慨有忠告¶
前此賡酬&KR0291;戯言先世聲名期逺紹故家風範要長存¶
花朋月友終無益膏火青編𦂳閉門¶
　　　題果齋集後¶
童髽及侍果齋賢白璧深埋二十年師道倦為蓮幕客¶
<pb:KR4d0371_WYG_003-9b>¶
詩魂蜚伴雪堂仙同游諸老無人在所幸斯文有子傳¶
讀到徐卿珠玉句撫膺三歎愧遺編¶
　　　題西樓有感¶
往事傷心不可論髙情還許小通門旋鋤荒草追風景¶
因種殘花剗雪痕敗壁古苔權作主破窓夜雨暗消魂¶
青山不管興亡事依舊樓頭挹暮樽¶
　　　送金華趙宰二首¶
絃歌聲裏一瓢安士友催詩送長官律己十分無可議¶
<pb:KR4d0371_WYG_003-10a>¶
愛民一念未嘗寒更知耐事如公少留取清名作様看¶
百姓越疆歸令問㤙流職外此尤難¶
六龍潛處起宗英来作金華有脚春人被撫摩稱是佛¶
事歸聼㫁果如神忍看鳬舄雙飛去趂得葭灰一㸃新¶
近世柏䑓冠豸者多求作邑有聲人¶
　　　和徳夫弟韻¶
偶随沮溺問年豐負笈肩琴恨不同春草池塘君有夢¶
秋風燈火我何工年時猶望文加進老大方憂道未洪¶
<pb:KR4d0371_WYG_003-10b>¶
妙手自堪修五鳯繩樞茅舎愧吾窮¶
　　　題承菴二首¶
十年足不到承菴無事興思重愴然風急雁行斜漠漠¶
夜深蟾影弄娟娟爐亭暖徹今宵火魚板驚殘向曉眠¶
欲識本来真面目杖藜未免再流連¶
神封王爵號優游衆水奔歸祠下流沃若郊原真可隠¶
悠然心景自相投綿綿野徑蟠山腹瑟瑟枯溪㵼石頭¶
直到法華髙處望天珍未許有心求¶
<pb:KR4d0371_WYG_003-11a>¶
　　　有感¶
嵗月飄零事轉乖未能憑酒放眉開蕭蕭棠棣悲離黍¶
寂寂芝蘭閟野莱生計半随豪氣壊放心猶傍聖經廻¶
秋来旱勢滔滔逺誰念蒼生正可哀¶
　　　適荘兄游山¶
誰閣重隂一日晴清游應是惬髙情遙知雨後山光好¶
但想雲邊屐齒清素壁雖曽題舊字沈痾不許挿新盟¶
囙知闗吏留魚鑰䕶遣奚奴候晚程¶
<pb:KR4d0371_WYG_003-11b>¶
　　　元夕後即事¶
夜来風色作輕寒燈火殘時人意䦨歸路月華猶皎皎¶
今朝雪影亂漫漫比他栁絮真無賴損盡梅花不忍看¶
獨坐不知時節變一襟和氣有餘歡¶
　　　題潘氏髙逺䑓¶
數曲梯階稍欠寛略移武步到仙寰詩懐納盡雙溪景¶
眼力推開千里山方檻小欹&KR0196;雨外飛篷斜挿斗牛間¶
憑虛似駕臨臯鶴棲鶻危巢不足攀¶
<pb:KR4d0371_WYG_003-12a>¶
　　　送蒙齋姪宰餘姚¶
鳬舄攙先伯仲間迎陽帶雨渡天闗向来邑為貧風壊¶
此去民思善政安三百里同開魯國二千石即繼壺山¶
蒲封正次東溟側要拓胸襟箇様寛¶
　　　和胡子升大欠韻¶
能踐其形亦甚難天髙地下我中間讀書未造精㣲閫¶
處世應迷利欲闗勉勉工夫何假字區區繪事豈真顔¶
須知天賦元無欠還爾當時勿恃還¶
<pb:KR4d0371_WYG_003-12b>¶
　　　新秋自警¶
直諒之言久不聞秋来囙作讀書吟時時涵泳味無味¶
句句研窮深又深老去巳辜朋友望閒中粗得聖賢心¶
無窮嵗月垂垂盡夕秀朝華豈暇尋¶
　　長短歌¶
　　　黄華歌¶
太極動兮兩儀分四序綱領秋與春機緘宻運乎三百¶
六十五度之外浩浩萬物資生成清明純淑不易遇間¶
<pb:KR4d0371_WYG_003-13a>¶
禀英氣俱異人堂堂忠定公獨得東方仁維持帝出震¶
嵩岱鍾精神定䇿慶元初皇宋二百四十年社稷歸經¶
綸肆我東陽侯獨得金天晶兊正秋兮萬寳説宗星夜¶
挟長庚精扶珪綴組真相種来與十有四葉天子蘇寰¶
瀛春生秋殺造化功始備前輝後映行見旂常新炯炯¶
御屏上髙掲刺史名仁風藹四郡溪山草木俱被循良¶
聲須女曉浮南極瑞山光水氣騰祥雲百姓欣欣有喜¶
色一步拜手祈松椿日君煥赫停寳馭月妃婐&KR1773;留文¶
<pb:KR4d0371_WYG_003-13b>¶
茵金風玉露澄象緯洞洞下鑑民之情一祝吾侯早歸¶
絳闕佐明主坐使天下風俗還真淳冄祝吾侯多男子¶
森森蘭玉盈階庭三祝吾侯春秋八千嵗瓊漿玉斚長¶
對黄華斟¶
　　　竹石屏歌謝遁澤¶
好古博雅時遁澤往嵗贈我墨圗柏今年揆予初度臨¶
又復持贈竹石屏柏以祝我老竹以堅我心長歌短歌¶
先後發書室夜夜生光熒君才固磊落愛我何獨深此¶
<pb:KR4d0371_WYG_003-14a>¶
石不知出何地来自紫陽夫子門紫陽緣督兩授受謂¶
宜永作傳家珍所寳又有大於此餘光委照非其人以我¶
所願紫陽學以我生作石笋孫石笋固宜有石竹笋竹¶
生成同一根當時竹上嵗寒句先逹難賞流傳今去年¶
忽得紫陽嵗寒字如約屏石来同盟朝夕歛身對二妙¶
儼然拱侍滄洲之竹林萬物敬慕度義全幽真不有畏¶
友相勉勵安得凖繩磨琢箴句中雅意巳佩服石中有¶
竹誰能評歐梅蘇范六君子絶識雄辨萬口稱珠犀砂¶
<pb:KR4d0371_WYG_003-14b>¶
玉亦似矣髣髴未得此理真頋我生既晚欲説口巳瘖¶
造化發育固難測嘗聞古有剛柔分柔土既發萬物之¶
生氣剛土故涵萬物之隂精人之所見自有限孰識萬¶
象俱妙凝此非物之影真是竹之形遺梢墜葉積於土¶
土化為石竹自存生物不随凝結變請觀琥珀與水晶¶
我疑此石生渭濵土石變化嵗一層嵗嵗層層應萬状¶
直欲盡磨翠壁鋪作千畝帳¶
　　　和希夷木樨韻¶
<pb:KR4d0371_WYG_003-15a>¶
秋来望月如水犀忽有香風鼻觀吹徧尋不得見花面¶
若得見花敢輕賤徐徐步轉墻角来草色芊芊一徑開¶
儼然嘉樹奠南服環佩鏘鏘萬圭緑陽艶多情不敢媒¶
平生偶與西風熟皇天清則土方真耿耿誰如受命獨¶
三閭愁兮洞庭波辛蓀蘭芷方並蓄只有海南招隠句¶
攀援千古資膏馥希夷雅好異於是萬斛清香金一粟¶
曜靈西征易侵尋緑鬢朱顔不待人秋花不比春花早¶
開到秋花也是春吟花㺯葉何時足年少須㬰成老宿¶
<pb:KR4d0371_WYG_003-15b>¶
一根生意貴栽培力到自然文郁郁君不見岩花獨步¶
秋葉中穿天出月莫敢相過従¶
　　　和易嵒春雪韻¶
臘前雷春半雪顛倒失其時相去踰一月一月不争多¶
燠寒異厥罰垤戸當堅凝陽氣乃舒發草木既萌動龍¶
蛇起窟穴萬物欣向榮獰風夜狂悖曉鷄噤不鳴但見¶
&KR1084;間白戰慄起推戸瓊瑤巳㡬尺陋巷書生釡不&KR0196;闗¶
河甲士氷到骨俯仰天地間芽甲盡摧折萬境寂無聲¶
<pb:KR4d0371_WYG_003-16a>¶
群動亦僵裂當其懐煦煦蠢蠢競懽悦¶
　　　和立齋抱膝吟三章¶
帝腹加頑足上干天象速造膝論當世従容金殿旭人¶
生莫不有行藏誰把行藏較短長要識行藏無所為時¶
哉出處&KR0291;輝光¶
誰卧草廬中能専一壑風當時天地閉豪傑不相容中¶
原河岳應如舊虎豹出沒非人有祗今不是卧龍時自¶
是君才掣君肘¶
<pb:KR4d0371_WYG_003-16b>¶
山澤兩癯叟交情㡬昏曉擁衾風雪夜竒論互傾倒妙¶
處不盡千張紙直到無言忘寤寐如何漏泄此髙吟一¶
洒龍蛇駭塵世¶
　　　和易嵒木樨韻¶
秋光未為老老桂開墻隈誰與春風背依吐心未灰香¶
浮玉宇逺體破金粟㣲詩翁被花惱深夜燈重吹今朝¶
恰重九更㵼茱萸巵霜螯未堪把菊蕊青滿畦景物自¶
冉冉氣候猶遲遟對花莫冷淡行樂姑随時清歡既易¶
<pb:KR4d0371_WYG_003-17a>¶
遇不飲復何為兄弟琴瑟合子姪鴻雁随月明人影散¶
泚筆賡新詩詩力薾天馬不可衘勒羈詩壇峻極謝推¶
轂莫學檀公三十六¶
　　　和叔&KR0008;¶
人心乗氣機投閒肆馳逐飛天忽淪淵忘生以徇欲大¶
而名節䘮甚者邦家覆一狂方寸亂一安萬事足簞瓢¶
樂陋巷梁肉怕書腹平時工用深舉動自絶俗倀倀無¶
所守有為皆碌碌一堕荆榛中終身困躑躅世事豈有¶
<pb:KR4d0371_WYG_003-17b>¶
常烏可執卷贖學問在我母自棄富貴在天毋自辱¶
　　　和立齋元日韻¶
之子善遊逺西征酹歐陽亹亹嵗月換作詩思故鄉老¶
我絶世念孤燈耿寒光坐對三古書繹繹搴純英天地¶
時一泰吾道何時昌莫以一日腴博此千載香茍不新¶
厥徳正亦王春常只今自煮一斗酒待子醉我琴書旁¶
　　　夀立齋¶
思泉種徳懋后皇命淳羙髧髦傳正學一念不妄起真¶
<pb:KR4d0371_WYG_003-18a>¶
固滿腔仁兢兢日増累甲子正一周龎眉追甪綺年年¶
三月初南極何煒煒預酌長生尊家慶合庭鯉今嵗南¶
極光一照千餘里我有百靈丹逺寄螺江邊殷勤為子¶
夀角亢光芒寒一丸當一嵗送以華池泉初進雙目清¶
再進華顛𤣥三進毛骨換四進還童顔五進志氣神六¶
七八進生羽翰進進誠不已俯拍洪厓肩不須駕黄鵠¶
炯炯天地之方圎只恐獨立無與侣不如歸来嵗寒之¶
下相周旋¶
<pb:KR4d0371_WYG_003-18b>¶
　　　贈朱道人¶
道人跨鶴徧天涯偉觀絶景收拾歸㸃頭濡墨茅屋下¶
乗興吐出胸中竒百尺生綃氷様潔落筆一掃風雨馳¶
逺水柏天窮萬折恠石磽确蹲熊羆槎枒古木蛟龍走¶
㫁雲寂寞無心飛淡粧濃抹西子靣天梯石棧猿猱悲¶
野騎殘僧小橋險酒帘漁棹搖斜暉生綃有限意難盡¶
兀坐静境窺天機豈知造化無盡藏奔㑹筆底無盈虧¶
射洪川幅非我有且遣楮君百軰供指麾¶
<pb:KR4d0371_WYG_003-19a>¶
　　　夜宿赤松梅師房¶
梅師有松度蕭散意態真皮冠簮白雪布褐貯陽春房¶
計任簡淡了無一慮塵茶一碗酒一尊熈熈天地一閒¶
人名山浮爽秀朝暮瀹爾神餐霞煉日氣井竈永遺珍¶
希夷仙境本不逺何用&KR0573;樸終其身¶
　　　汲齋吟¶
我有一泓水清明如鑑開妍醜自来往曾不留纎埃静¶
而𣹢萬古動時濡九垓人與我同得是名為靈䑓胡乃¶
<pb:KR4d0371_WYG_003-19b>¶
忍蕪穢漂淪良可哀當知克已如汲井汲去汚濁清自¶
回洙泗淵源初不息河洛流𣲖空争猜為學工夫孰大¶
此莫翻波浪驚兒孩昌黎修綆志徒苦瘦島轆轤用未¶
&KR1308;請觀朱子方塘喻要識源頭活水来¶
　　　夀藤杖行¶
君不見竒章咨嗟削方竹老杜作詩誇紫玉又不見東¶
坡驚喜鐡鏗然靈夀曽為漢臣辱我有恠藤㡬千嵗老¶
髯乳節雷斧斸古苔蒼蘚封䕶祕風刪雨剥枝幹秃頭¶
<pb:KR4d0371_WYG_003-20a>¶
角軒昻曲虬勢皮毛冷滑鳥蛇腹鶴膝銅環不敢班武¶
夷湘水皆退縮不借山翁荷蓧去未逢太乙然藜讀祥¶
光閃閃意有在殷勤来夀徐平叔平叔樂道𤣥又𤣥姹¶
女嬰兒丹久熟兩脚蹋在真實地一善滿載長生籙採¶
芝覔藥扶峻險敲雲挑月相追逐有時化作葛陂龍先¶
生騎上蓬莱宿¶
　　　廣曽敬仲¶
功名須少年老大意終懶學問本無窮青春嗟有限用¶
<pb:KR4d0371_WYG_003-20b>¶
處不需多雲霄路坦坦賈生正英鋭郎潛自羞赩文字¶
浩如山奏功五寸管逹者未必長窮者未必短人生窮¶
逹各有時脩為在我當自反螢案尚研摩况有五花館¶
當年驕惰氣猶賴世情剗只有學道心歉然不自滿庭¶
外槐花任爾黄逹人髙視供一莞¶
　　　和立齋嵗寒歌五章¶
𦍑人生之秉貞兮孰無陽秋惟澹而無欲兮斯能無求¶
宜此心之永堅兮凛此風之正遒嵗寒之堂兮足以自¶
<pb:KR4d0371_WYG_003-21a>¶
修¶
憶昔堅保兮銘著心腑故迹堙蕪兮茫茫墜緒瞻翠碧¶
之萬竿兮猶有遺矩嵗寒之句兮儼然如覩¶
聖人體物兮萬世之訓究厥後凋兮基於不競使與春¶
争妍兮曷保常真嵗寒之知兮寕不謂性¶
有朂我人兮先君之思有陟爾岵兮我心傷悲望松柏¶
之蒼蒼兮我無令姿嵗寒之操兮炯炯心期¶
車馬南歸兮恵我五闋一唱三歎兮亦孔之惙盍置諸¶
<pb:KR4d0371_WYG_003-21b>¶
左右兮觀省昭揭嵗寒之歌兮聲聲激烈¶
　　　和廬山髙韻¶
北山之北㡬千古兮崷嵐層嶂數百叠巋然横枕乎浙¶
江歴潛岳石磴綿延而上是為山橋之絶景兮驚霆噴¶
雪終嵗聲擊撞風柔日暖花氣發綦屦杖䇿而一游兮¶
躋攀分寸獵犖确如躡太虛之渾厖峭壁立之萬仞兮¶
著亭對峙窺谽谾雲中泉石更磊磊玉虹步步鳴淙淙¶
清風滿峡振衣袂清湍修竹飛斜矼目極千里倚層檻¶
<pb:KR4d0371_WYG_003-22a>¶
烟光晻曖兮樓䑓城壘隠隠呈紛□上有陽精隂魄走¶
飛轂下有蜷松偃柏驂旌&KR1242;安期碁局在何處時有平空¶
特起雲車雙洞陽有館足髙卧神融氣一澄世痝参横¶
斗轉萬籟寂夜夜山鬼窺燈缸羡君胸中隘宇宙通明¶
疏暢開八窓手闢書堂攬竒秀芳聲聞帝所錫奎畫昭¶
回五色琱貞玒涵蓄平生霖雨志不應懐寳迷其邦羞¶
芝餱菊我軰事春猿秋鶴心空降誠欲遂公赤松黄石¶
約更書旂常功業垂朱杠¶
<pb:KR4d0371_WYG_003-22b>¶
　　五言絶句¶
　　　題玉澗八景八首¶
畫出女墻月老子興不淺誰識春光中解使平湖歛¶
㫁嶼數行樹孤舟一葉横前山風雨暗此岸已天明¶
山外江村晚縦横八九家過橋無路處人思𣺌天涯¶
㸃㸃飛来雁空中若有音詩翁正牢落識汝别離心¶
梵宇出林杪暝色歛&KR0196;樹鐘聲有無中聼於無聼處¶
落日下大野江邊漁事收小舟横㫁㟁長笛一聲秋¶
<pb:KR4d0371_WYG_003-23a>¶
惨淡經營中落筆景已換不見片帆歸危檣還泊岸¶
獨跨藍闗馬茫茫道且長誰知寒徹骨一雪到瀟湘¶
　　　題時遁澤畫卷十首¶
㫁岸臨江渚風聲瑟瑟寒蒼髯五君子莫作大夫看¶
浩浩雲横塢霏霏雨不收野橋人少度寂寞卧清秋¶
虎嘯風生壑龍藏氣吐雲草廬勿髙卧天地正絪緼¶
礉礉林石立滃滃雲壑閟萬杉最深中莫有前朝寺¶
江村依宻樹目逺送征鴻不盡暮天碧誰續蘆花風¶
<pb:KR4d0371_WYG_003-23b>¶
巨石聳鰲脊飛泉潄雪濤一聲何處笛呼雨到江臯¶
一壑雲屏展江横萬里長漁舟下灘去寂寞舞斜陽¶
一雲山萬重天地混不分須臾風浪惡舟楫泊江濆¶
精藍夹江干鐘皷時相應兩山遮不㫁樓閣若争勝¶
浩浩乾坤濶㣲㣲見㫁山頗興浮海意吾道正多艱¶
　　　題澤翁小卷¶
緑隂最深處樓閣出林杪江濶野橋閒目㫁行人少¶
㫁岸江波濶迢迢十里寛人&KR0196;藏處宻霽色媚寒灘¶
<pb:KR4d0371_WYG_003-24a>¶
石護山溪口溪溪自有原若非江海量曷受百川奔¶
寂寞小橋前山人住何處村童沽酒随䇿杖同歸去¶
兩水滙長江絶壁上蒼翠前頭風浪𢙣危檣且深避¶
縹𣺌雲&KR0196;外迢迢江水明數家藏宻樹一塔峭孤城¶
野渡人歸處縦横八九家晚来寒力健風颭酒帘斜¶
晚得知心友芳樽日日開不辭江路逺依舊&KR0573;琴来¶
名利馳驅急江山自古今舟行水上意人立渡頭心¶
㟁到未為了行行萬里途舉頭岐路惑岩畔遇樵夫¶
<pb:KR4d0371_WYG_003-24b>¶
　　　題潘氏山水壁¶
壘巘雲&KR0196;表茅檐竹樹中起予深隠趣筆底有髙風¶
　　　呆官人三絶¶
直道難行久前程豈易裁遜齋薑辣口奄有世間獃¶
冷面無慚色真心不脱空雖然獃在我終是與人忠¶
獃本非嘉徳如何樂此名能於獃外看方見業之精¶
　　　題梅¶
萬物正搖落梅花獨可人空中三五㸃天地便精神¶
<pb:KR4d0371_WYG_003-25a>¶
　　七言絶句¶
　　　題流觴圗¶
東晉群賢事已荒却於紙上見清狂茂林修竹今何在¶
一段風流付夕陽¶
　　　題浴沂圗¶
一時言志聖師前鼓瑟聲中三月天誰識詠歸真樂意¶
如何却向畫圗傳¶
　　　題長江圗三絶¶
<pb:KR4d0371_WYG_003-25b>¶
一目長江萬里長㡬多興廢要商量時人莫作畫圗看¶
説著源頭正可傷¶
魚腹江邊八陣圗嶙峋於此豈良謨後来浪道長虵勢¶
用勢還須烈丈夫¶
𤓰𡵯洲前水最深㡬人恃此縦荒淫誰云天意分南北¶
自是人無混一心¶
　　　獨坐看海棠二首¶
萬翠千紅各賦形源源生意到春深誰開錦帳藏妖艶¶
<pb:KR4d0371_WYG_003-26a>¶
應是東皇有蕩心¶
沉香亭下太真妃一哂嫣然國已危當日杜陵深有恨¶
何心更作海棠詩¶
　　　題山橋十首¶
軋軋飛車入翠㣲人於妙處未深知自従標榜新拈掇¶
碎却山橋一段竒¶
北山之北兩山馳一徑蜿蜒石作梯脚力倦時山始好¶
芙蓉東畔赤松西¶
<pb:KR4d0371_WYG_003-26b>¶
石磴斜蹊下水隈玉虹噴雪下崔嵬雖然只是泉三叠¶
滂湃聲搖萬壑雷¶
危嵐鐵面太巖巖少憩茅欄石下龕壁立晴空㡬萬仞¶
承天一柱在東南¶
世事難憑轉眼空可人泉石在雲中此心多少閒丘壑¶
且發㣲機與衆同¶
修竹清湍記永和山隂陳迹已消磨四時佳興随人寓¶
曲水流觴未足多¶
<pb:KR4d0371_WYG_003-27a>¶
𡵯随流水覔清隂亂石穿林窈窕深澗谷未能忘磊磊¶
何如虛豁一生心¶
吹盡塵襟亦快哉心期千古一時開清風滿峡誰收拾¶
即此清風播後来¶
滔滔利欲著人深灑灑襟懐可出塵指日洞陽斤斧息¶
開山一著要當人¶
風雲下走若憑虛目極長空千里餘每日城中望山色¶
却来倚檻認吾廬¶
<pb:KR4d0371_WYG_003-27b>¶
　　　題易道傳心圗¶
圗書表裏用功深此道相傳直到今書裏有圗圗有句¶
圗中即是聖人心¶
　　　和易嵒木樨韻¶
昨夜西風作意凉吹開粟粟繞枝黄有時月窟閒来往¶
天上人間一様香¶
對花只是月宫遊浥彼黄流注玉舟莫被清光虛度了¶
此生更有㡬中秋¶
<pb:KR4d0371_WYG_003-28a>¶
　　　和前人韻¶
屢作家書欲寄人姓名愁堕軟紅塵眼邊忽見傷春句¶
屈指别来猶是春¶
庭前日日見蘭芽誰把青山特地遮雁影寂寥君又逺¶
歸期夜夜卜燈花¶
　　　春雪兩絶¶
開嵗晴天亦太慳六花日日舞簷端渾然一色無分别¶
也把梅花作雪看¶
<pb:KR4d0371_WYG_003-28b>¶
無端雨雪恣癡頑弱甚東君太失權一白但為羣醜幸¶
雪消羣醜只依然¶
　　　和叔&KR1090;兩絶¶
道心常要攝人心有徳之人必有隣愧我空虛無一善¶
安能交義契蘭金¶
春来風雪無虛日老去光隂如箭急窓外梅花猶未殘¶
髙標却被寒留得¶
　　　拜明招二先生墓有感¶
<pb:KR4d0371_WYG_003-29a>¶
憶昔龍門續㫁絃滎陽一脉浚家傳誰知麗澤收聲蚤¶
夢奠於今八十年¶
神臯王氣𣺌荒烟爵命於今下日邊俎豆孔堂新劒佩¶
風&KR0196;晋國舊山川¶
一原英魄一山蔵回首懐忠道路長天意未開南北限¶
要教北學至南方¶
林麓幽幽氣象閒三年肄習萃衣冠自従引翼無求地¶
荆棘叢中路頓寛¶
<pb:KR4d0371_WYG_003-29b>¶
炯炯長空一片心東南鼎立統斯文卷藏萬古春歸去¶
只有餘光在此君¶
研席嘗棲一拍堂至今魚皷訴凄凉溪山不掩中和氣¶
發見随時草木香¶
竹轝侵曉出山阿宿露清圎憶舊哦當日解衣磅礴意¶
明明分付一池荷¶
多少門人迹已空後生久矣失遺風聖賢立教無今古¶
時有汚隆道不窮¶
<pb:KR4d0371_WYG_003-30a>¶
束髮家庭識所宗平生心在瓣香中白頭始下劵䑓拜¶
的的精誠自感通¶
仲氏孤忠徹九天青原淡月惨遺編摩挲朱子嗚呼字¶
寂寂庭前重愴然¶
　　　和叔崇清明後四絶¶
把酒留春尚肯留㡬多生意聚詩眸可憐桃李無涵養¶
只有桑麻自進修¶
安期老子肎過従每恨清尊不肎空好句忽来今日雨¶
<pb:KR4d0371_WYG_003-30b>¶
髙情終是古人風¶
昌黎空作送春詩只道門前栁絮飛豈識一犂江上雨¶
春風於此大知非¶
緩步㣲吟竹一枝情懐不比少年時少年春思無歸宿¶
却是如今老㑹嬉¶
　　　題立齋天台圗¶
留題已是十年前展巻重看思惘然汝以不言傳至道¶
豈如吾道以言傳¶
<pb:KR4d0371_WYG_003-31a>¶
出處於人不偶然當時已報赤城縁丹青有筆誰能畫¶
聖則堂前月滿川¶
　　　元正¶
開正又展一年期霞臉醺醺酒半巵獨坐晴牕無一事¶
呼童和墨寫梅詩¶
吟詩猶是少年情要復當初赤子心心出入時何以御¶
手持一巻敬齋箴¶
　　　和玉成書秋䑓詩巻韻¶
<pb:KR4d0371_WYG_003-31b>¶
龍蛇筆底&KR0741;枯籐兩巻風騷泣鬼神此是玉成衣鉢庋¶
他年出語定驚人¶
　　　韋軒遊山遇雨¶
踏碎羊山黄葉堆天飛細雨相車回二皇應訝来何晚¶
不忍聼君話别杯¶
　　　和前人韻¶
名山終是欠徘徊小隊輕車决意来他日相思無覔處¶
敫勤先贈嶺頭梅¶
<pb:KR4d0371_WYG_003-32a>¶
山靈豈是少恩哉兩載従容自不来羊石豈能留得住¶
和羮消息到寒梅¶
　　　答子宣雪中惠呉中珍味¶
誰枉袁安雪裏車忽然䑓餽入吾廬平生安識呉中味¶
攪碎衰翁滿腹蔬¶
　　　䟦潘黙成詩¶
不動心齋有素規稜稜風骨太清竒殘書㫁帖人争寳¶
誰識先生愧禄詩¶
<pb:KR4d0371_WYG_003-32b>¶
　　　書補之梅¶
玉質旉腴宫様粧風流終愧水雲鄉一枝飛落人間世¶
添却逃禪百倍香¶
　　　題王伯忠雪月圗¶
片紙裁成數寸慳王孫風致寄毫端只於天地交光裏¶
認得前程萬里寛¶
　　　除夜訪楊此齋¶
除夕家家整世氛老来天賜一閒身正當風雪翻空急¶
<pb:KR4d0371_WYG_003-33a>¶
面拂氷花訪故人¶
一别癯仙已八年伶俜鶴骨尚彈&KR0227;相逢逆旅歡然處¶
各著精神子細看¶
　　　秋興¶
年少荒唐徳頗慚了無佳客伴清談相親幸有坡詩在¶
秋晚堂深燈一龕¶
巷底蕭蕭絶市塵供愁疎雨打黄昏悠然一曲泉鳴調¶
燒了夜香深閉門¶
<pb:KR4d0371_WYG_003-33b>¶
　　　途中即景¶
溪邊栁色露新芽春透㣲波漠漠斜一陣随風香頗異¶
定知前面有梅花¶
　　　宿寧庵聞溪聲¶
清溪㵼出瀑泉鳴記得昌黎語不平要識中流多峙柱¶
故能千古振英聲¶
　　　感舊三首¶
年時清話㡬黄昏雙桂庭前竹外門離合盛衰方感舊¶
<pb:KR4d0371_WYG_003-34a>¶
忽逢新句動詩魂¶
交契綢繆事未磨月牕再得共婆娑君今有子全無恨¶
頋我伶俜奈老何¶
却為清貧識世情人於淡處味方珍未終舊話君還去¶
賴有梅花似故人¶
　　　湖上¶
木落孤山分外孤尖風索索響枯蘆暗香全未傳消息¶
和靖還曽著意無¶
<pb:KR4d0371_WYG_003-34b>¶
聲歌只解閙花天誰肻敲氷掉小船要識湖山真面目¶
偷他冷月訪三賢¶
　　　歸舟三絶¶
江邊蹋月入孤舟水月流光一片浮夜静海門雷怒吼¶
潮頭凍殺未甘休¶
波聲拍枕不成眠擁被推篷月尚圎霜下夜深人正悄¶
數聲飛雁度林巔¶
幸脫塵氛入帝城又携幽恨滿歸程雁行不整闗心事¶
<pb:KR4d0371_WYG_003-35a>¶
深愧漢人千慮輕¶
　　　伯兄新樓十首¶
斂牆縮地保隣懽巧作規模不見慳初轉層梯心似隘¶
一開牕了便寛閒¶
不嫌陋巷據坡頭旋&KR1263;&KR0196;莱著小樓面面有山殊不惡¶
倚欄銷盡半生愁¶
東山護曉日葱曨一簇樓䑓紫翠中鴛瓦露漙鱗甲動¶
参差翬影掛斜紅¶
<pb:KR4d0371_WYG_003-35b>¶
野色晴暉展畫屏緑槐古樾兩娉婷却嫌一帶無情竹¶
只放金華半段青¶
投西眼力拓天寛收得&KR0196;林透入闗雙鶩㫁霞飛不盡¶
九峰斜抹有無間¶
林間塔影欝蒼蒼向晚風傳供佛香燈熖萬龕時炯炯¶
恍然文筆吐光芒¶
未說樓居即是仙自然髙處隔塵寰誰家雙鶴鳴清曉¶
聲在東邊竹樹間¶
<pb:KR4d0371_WYG_003-36a>¶
月滿䦨干風滿衿浪囙景物動清吟鐘驚老鶴翻金刹¶
角引棲鴉投暮林¶
樓頭小圃徑斜通種竹休教勢倚空好是故廬猶在眼¶
未應修幹障西風¶
七絃之外數聨詩裊裊爐&KR0196;酒半巵豈獨對床堪聼雨¶
不如話到月斜時¶
　　　謝葉聖予送笋¶
誰念篔簹一飯貧蟄龍頭角正森森殷勤恵我清貞節¶
<pb:KR4d0371_WYG_003-36b>¶
减却君家㡬畝隂¶
　　　寄題江山葉氏翠香亭¶
此君来與小山盟共挹周揚一世英何用偷他當日意¶
男兒自要立芳名(取平園相君記誠齋三三徑内/有竹翠搖空桂香馥䄂之句)¶
遙想琅玕百頃强旋栽應哂子猷忙絶憐羽葆搖新綠¶
更有風来細細香¶
誰竊清香下廣寒霜風染就粟膚丹須知葉葉蒼圭色¶
花未開時自可觀¶
<pb:KR4d0371_WYG_003-37a>¶
小詩越境論交情不見新亭句未精寄語主人猶缺典¶
梅花應恨不同清¶
　　　白荷花¶
玉娥獨自到書屏不管人間暑氣深待得詩成花已謝¶
應無好句惬花心¶
　　　三衢紀所聞¶
青幙紅裾忠懿孫如今流落不堪聼丹書鐵劵山河誓¶
却與春閨贖濫刑¶
<pb:KR4d0371_WYG_003-37b>¶
　　　過趙清獻故居¶
隠隠數間清獻宅只在城東竹樹中龜鶴不知何處去¶
誰將白鹿繼髙風¶
　　　題思泉庵¶
一時人物久飛仙詩竹和庵盡變遷尚有禪師風味在¶
野人門外汲寒泉¶
　　　赤松夜宿¶
香火悠長仙力重山川布濩妙難控詩魂飛繞翠屏中¶
<pb:KR4d0371_WYG_003-38a>¶
冷雨疎風時入夢¶
　　　中秋¶
中秋天氣似重陽幸有庭前桂子香書冊眼邊無一事¶
任他風雨送凄凉¶
　　　寄題胡子升讀易亭韻¶
梅花亭外倚霜晴讀易亭中一老成亭在道傍還有意¶
㡬多行客想風聲¶
　　　葉西廬惠冬菊三絶¶
<pb:KR4d0371_WYG_003-38b>¶
風𦂳東籬長舊荄主人杖履日徘徊後時獨立應無恨¶
少待梅花相伴開¶
霜天無物不彫殘忽見青㽔羽葆攅欲制頺齡須耐冷¶
一陽定有落英餐¶
誰知造化用工深處士陶潛獨返魂白髮書生留晚節¶
従今嵗嵗典型存¶
　　　和乗雪游山韻¶
千丈層崕玉作堆瑤林璀璨路縈回寒光徹骨清無敵¶
<pb:KR4d0371_WYG_003-39a>¶
第一軒中第一盃(右遙想清致/)¶
蕭然窮巷凍堆堆髙卧袁生夢正回擁被㣲吟燒榾柮¶
茅柴也薦兩三盃(右自安清况/)¶
　　　三閭大夫一絶¶
愛國&KR0104;民感慨深沅湘浩浩魄沈沈懐沙哀郢成何事¶
日月争光只此心¶
　¶
　¶
<pb:KR4d0371_WYG_003-39b>¶
　¶
　¶
　¶
　¶
　¶
　¶
　¶
　魯齋集巻三¶
